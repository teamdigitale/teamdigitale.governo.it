---
title: Repubblica Digitale
description: Repubblica Digitale è un’iniziativa promossa dal Team per la Trasformazione Digitale della Presidenza del Consiglio dei Ministri con l’obiettivo di accompagnare il processo di trasformazione digitale con una serie di azioni di inclusione digitale finalizzate a abbattere ogni forma di divario digitale di carattere culturale.
image: https://teamdigitale.governo.it/images/loghi/repubblica-digitale/repubblica-digitale-logo-blue-twitter-summary-large-image.png
lang: it
ref: repubblica-digitale
layout: default
permalink: /it/repubblica-digitale
redirect_from:
  - /repubblica-digitale
hide_last_mod_date: true
redirect_to: https://innovazione.gov.it/it/repubblica-digitale/
---

<div class="container repubblica-digitale-header">
    <div class="row">
        <div class="col col-xs-12 text-center">
            <img src="/images/loghi/repubblica-digitale/repubblica-digitale-logo-squared-2x.png" alt="Repubblica Digitale Logo" width="300" height="300" />
            <h4>una, accessibile e consapevole</h4>
        </div>
    </div>
</div>

<h2>L'iniziativa</h2>

<div class="container">
    <div class="row">
        <div class="col-md-9">
            <p>I servizi pubblici digitali dovrebbero essere accessibili davvero a tutti, nessuno escluso. Il rischio, in caso contrario, è che la trasformazione digitale del Paese finisca con l’avvantaggiare taluni cittadini – quelli digitalmente più educati e consapevoli – e con lo svantaggiare gli altri che, in Italia, sono ancora milioni.</p>
            <p>Repubblica Digitale è un’iniziativa promossa dal Team per la Trasformazione Digitale della Presidenza del Consiglio dei Ministri con l’obiettivo di accompagnare il processo di trasformazione digitale con una serie di azioni di inclusione digitale finalizzate a abbattere ogni forma di divario digitale di carattere culturale.</p>
            <p>L’iniziativa si articola in una serie di attività svolte in collaborazione con altri soggetti pubblici e privati.</p>
        </div>
        <div class="col-md-3">
            <ul class="section-nav">
                <li class="toc-entry toc-h3"><a href="#perche-repubblica-digitale">Perché Repubblica Digitale</a></li>
                <li class="toc-entry toc-h3"><a href="#con-chi">Con chi</a></li>
                <li class="toc-entry toc-h3"><a href="#manifesto-per-la-repubblica-digitale">Il Manifesto per la Repubblica Digitale</a></li>
                <li class="toc-entry toc-h3"><a href="#come-aderire">Come si aderisce al Manifesto per la Repubblica Digitale</a></li>
                <li class="toc-entry toc-h3"><a href="#come-partecipare">Partecipare a Repubblica Digitale da cittadini</a></li>
                <li class="toc-entry toc-h3"><a href="#aderenti-al-manifesto-per-la-repubblica-digitale">Aderenti al Manifesto per la Repubblica Digitale</a></li>	
            </ul>
        </div>
    </div>
 </div>


## Perché Repubblica Digitale {#perche-repubblica-digitale}

Il Team per la Trasformazione Digitale è nato per avviare la costruzione del“sistema operativo” del Paese, una serie di componenti fondamentali sui quali costruire servizi più semplici ed efficaci per i cittadini, la Pubblica Amministrazione e le imprese, attraverso prodotti digitali innovativi.  
Sin dalla sua nascita il Team, coerentemente alla sua _mission_, ha lavorato per rendere i servizi pubblici per i cittadini e aziende accessibili nel modo più semplice possibile, innanzitutto tramite dispositivi mobili (approccio “mobile first”), utilizzando architetture sicure, scalabili, altamente affidabili e basate su interfacce applicative (API) chiaramente definite, nonché per supportare le Pubbliche Amministrazioni centrali e locali nel prendere decisioni migliori e il più possibile basate sui dati, grazie all’adozione delle più moderne metodologie di analisi e sintesi dei dati su larga scala, quali Big Data e Machine Learning.  
In questo contesto il Team sta promuovendo, coordinando, disegnando e realizzando una serie di progetti che, nel loro complesso, mirano, attraverso il digitale, a garantire un approccio antropocentrico alla relazione tra cittadini, imprese e amministrazione.  
Il successo di tali progetti è presupposto irrinunciabile, necessario ma non sufficiente, perché ogni cittadino possa effettivamente esercitare i propri diritti di cittadinanza digitale.  
Perché questo processo di trasformazione digitale del Paese possa produrre i risultati auspicati è indispensabile che nessuno resti indietro e che tutti i cittadini possano effettivamente accedere e utilizzare, in maniera consapevole,
i nuovi servizi e strumenti di cittadinanza digitale fugando il rischio che barriere e divari culturali e educativi impediscano a taluno di beneficiare delle nuove opportunità e benefici.  
È tuttavia noto che il nostro Paese, più di altri, soffre di un divario digitale di matrice culturale determinato da un diffuso e preoccupante fenomeno di analfabetismo digitale e, più in generale, da una scarsa educazione civica digitale.  
L’iniziativa _Repubblica Digitale_ nasce per provare a fornire una prima - e certamente non sufficiente - risposta a questo problema che, se non affrontato e risolto, minaccia di limitare il successo e l’efficacia di ogni azione di trasformazione digitale o, peggio, di privare taluni cittadini di ogni concreta possibilità di esercizio dei propri diritti in un contesto nel quale il digitale è destinato a diventare il modo ordinario di dialogo con l’amministrazione a ogni livello.

## Con chi {#con-chi}

L’iniziativa _Repubblica Digitale_ nasce con l’idea che accompagnare la trasformazione digitale del Paese con azioni di carattere educativo, divulgativo e culturale costituisca un dovere civico comune dello Stato, le imprese e i singoli cittadini e che tutte le componenti della società, a partire dai media, dalla scuola e dalla famiglia, possano contribuire in maniera determinante al superamento dei divari che, attualmente, dividono il Paese.  
L’idea alla base dell’iniziativa è quella di dar vita a un’alleanza quanto più ampia possibile tra enti e organizzazioni pubblici e privati e cittadini basata esclusivamente sul comune riconoscimento di taluni principi e esigenze e sulla comune volontà di affrontare con determinazione e spirito etico un problema che è comune.  
Ogni amministrazione, impresa, associazione e ogni singolo cittadino, insieme e autonomamente, possono fare la differenza con azioni e gesti semplici, concreti, efficaci e capaci di accompagnare nell’ecosistema digitale chi, per ragioni diverse, non vi è ancora arrivato.

## Il Manifesto {#manifesto-per-la-repubblica-digitale}

La prima delle azioni nell’ambito dell’iniziativa _Repubblica Digitale_ è la pubblicazione e promozione di un Manifesto aperto all’adesione di enti e organizzazioni pubbliche e private con lo scopo di identificare un insieme di necessità e principi condivisi e impegnarsi congiuntamente, nel rispetto delle specificità e peculiarità di ciascuno, in un percorso comune di trasformazione culturale del Paese nel segno del digitale.

{% include manifesto.html %}

## Come si aderisce al Manifesto per la Repubblica Digitale {#come-aderire}

Ogni amministrazione, impresa o organizzazione può inviare la domanda di adesione al Manifesto, impegnandosi a realizzare entro i successivi dodici mesi almeno un’iniziativa di inclusione digitale coerente con i principi del Manifesto e a promuovere l’adesione al Manifesto da parte di altri enti e cittadini.

La Segreteria organizzativa, ricevuta la richiesta, verifica la coerenza con il manifesto e il possesso da parte dei soggetti rappresentanti del richiedente dei requisiti morali necessari all’adesione (non essere stato interdetto o inabilitato, non essere stato condannato, salvo che non sia intervenuta la riabilitazione, per i seguenti delitti: delitti contro la Pubblica Amministrazione, l’amministrazione della giustizia, la fede pubblica, l’economia pubblica, l’industria ed il commercio, ovvero per il delitto di omicidio volontario, furto, rapina, estorsione, truffa, appropriazione indebita, ricettazione e per ogni altro delitto non colposo per il quale la legge commini la pena della reclusione non inferiore, nel minimo, a due anni e, nel massimo, a cinque anni; non essere sottoposto a provvedimenti antimafia) e comunica al richiedente l’accettazione della sua richiesta di adesione, autorizzandolo altresì all’utilizzo del logo del manifesto.  
La Segreteria organizzativa si riserva il diritto di revocare tale accettazione qualora il richiedente e/o i suoi rappresentanti perdano tali requisiti e/o pongano in essere comportamenti incompatibili con lo spirito e le finalità del manifesto o, comunque, tali da pregiudicare l’immagine o la reputazione del progetto o comprometterne il successo.

A seguito dell’accettazione della richiesta di adesione, la Segreteria organizzativa pubblica sulla pagina istituzionale del progetto la notizia dell’adesione del richiedente e la descrizione dell’iniziativa o delle iniziative che questi si è impegnato a porre in essere. L’aderente aggiorna periodicamente la Segreteria organizzativa dell’evoluzione del progetto e alla sua conclusione comunica alla Segreteria i risultati del processo di verifica e misurazione relativo agli obiettivi.  
La Segreteria organizzativa, chiesti e acquisiti eventualmente ulteriori dati, elementi e informazioni, pubblica sulla pagina istituzionale del progetto la notizia relativa agli obiettivi conseguiti.

<a class="btn btn-primary btn-lg" role="button" href="https://docs.google.com/forms/d/e/1FAIpQLSerfb-oJkGwn1lB2GO8aqVODxxqEdlqZyjYg7udv9pgvGiVcQ/viewform">Aderisci al Manifesto</a>
{: .text-center.aderisci}

## Partecipare a Repubblica Digitale da cittadini {#come-partecipare}

Ma anche i cittadini possono partecipare all’iniziativa con una “buona azione” di inclusione e solidarietà finalizzata a accompagnare una o più persone al corretto utilizzo degli strumenti di cittadinanza digitale e, in generale, a vivere in maniera consapevole, sicura e sostenibile l’ecosistema digitale.  
Sarà un po’ come aiutare un anziano a attraversare la strada. In questo caso si potrà raccontare a qualcuno in fila in un ufficio pubblico che gli stessi adempimenti possono esser fatti attraverso lo smartphone, aiutare qualcuno a richiedere un’identità digitale o precompilare online la dichiarazione dei redditi o, ancora, a fare un pagamento attraverso PagoPA.  
Ma sono centinaia le buone azioni di inclusione digitale che ciascuno di noi può fare nel proprio quotidiano e non è neppure detto che debba trattarsi sempre e comunque di utilizzare un servizio pubblico digitale.  
Raccontare ai più giovani - che con un’espressione decettiva chiamiamo “nativi digitali” - cosa c’è dietro all’app che utilizzano tutti i giorni o come funziona, per davvero, internet o che i contenuti che pubblicano online sono destinati a restarci per sempre, sono, egualmente, buone azioni che valgono a promuovere l’uso più consapevole del digitale nel nostro Paese.  
Nessun obbligo, nessun dovere, nessuna formalità perché la solidarietà digitale dovrebbe rappresentare semplicemente il contributo di ciascuno a rendere migliore il nostro Paese ma, chi vorrà, potrà poi raccontare via social la sua buona azione contraddistinguendola con **#RepubblicaDigitale** e inserendo un link a questa pagina così da invitare altri cittadini a seguire il suo esempio.

## Aderenti al Manifesto per la Repubblica Digitale {#aderenti-al-manifesto-per-la-repubblica-digitale}

Hanno sin qui aderito al Manifesto:

{% include aderenti-manifesto.html %}
