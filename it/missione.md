---
title: Missione
lang: it
ref: mission
menu_position: 3
layout: default_with_toc
toc: true
permalink: /it/1-content.htm
---
# Innovazione digitale per i cittadini e per lo sviluppo del Paese

## Visione

Il “sistema operativo” del Paese: una serie di componenti fondamentali sui quali costruire servizi più semplici ed efficaci per i cittadini, la Pubblica Amministrazione e le imprese, attraverso prodotti digitali innovativi.

## Missione

Rendere i servizi pubblici per i cittadini e aziende accessibili nel modo più semplice possibile, innanzitutto tramite dispositivi mobili (approccio “mobile first”), con architetture sicure, scalabili, altamente affidabili e basate su interfacce applicative (API) chiaramente definite;  supportare le pubbliche amministrazioni centrali e locali nel prendere decisioni migliori e il più possibile basate sui dati, grazie all'adozione delle più moderne metodologie di analisi e sintesi dei dati su larga scala, quali Big Data e Machine Learning.
In particolare vogliamo:
1. Coordinare i diversi “stakeholder” pubblici nella gestione di programmi digitali, esistenti e futuri, in maniera integrata con una metodologia agile e un approccio open data
2. Individuare nuove iniziative di trasformazione digitale e tecnologica
3. Diventare un centro autorevole di competenza digitale e innovazione per gli “stakeholder” pubblici, allo scopo di condividere linee guida, direttive e pareri
4. Creare una comunità internazionale di sviluppatori e designer che contribuiscano allo sviluppo delle API e dei servizi digitali, che identifichino e risolvano problemi tecnologici, forniscano informazioni e istruzioni sui principi di innovazione digitale e creino strumenti e servizi condivisi
5. Porre le fondamenta per un'architettura in evoluzione in grado di "scalare" nel tempo e rimanere al passo con le tendenze tecnologiche che emergeranno

I progetti del team:

[Anagrafe Nazionale Popolazione Residente (ANPR)](https://teamdigitale.governo.it/it/projects/anpr.htm)

[Ecosistema di API](https://teamdigitale.governo.it/it/projects/api.htm)

[Codice Amministrazione Digitale (CAD)](https://teamdigitale.governo.it/it/projects/cad.htm)

[Cittadinanza digitale](https://teamdigitale.governo.it/it/projects/cittadinanza-digitale.htm)

[Data Analytics Framework (DAF)](https://teamdigitale.governo.it/it/projects/daf.htm)

[Designers Italia](https://teamdigitale.governo.it/it/projects/designers.htm)

[Developers Italia](https://teamdigitale.governo.it/it/projects/developers.htm)

[Sistema Pubblico di Identita Digitale (SPID)](https://teamdigitale.governo.it/it/projects/identita-digitale.htm)

[Pagamenti digitali PagoPA](https://teamdigitale.governo.it/it/projects/pagamenti-digitali.htm)

[Piano trasformazione digitale](https://teamdigitale.governo.it/it/projects/trasformazione-digitale.htm)

## Il Manifesto dei principi tecnologici e operativi del team

_Per ora è un decalogo, poi chissà_

1. Sicurezza e privacy sono i principi più importanti; mai, per nessuna ragione, scenderemo a compromessi
2. Valorizzeremo gli asset esistenti; non ricostruiremo quanto di positivo è già stato realizzato nella Pubblica Amministrazione italiana e ci ispireremo anche a modelli internazionali funzionanti
3. Saremo ossessionati dalla semplificazione; tutto quello che faremo sarà facile da utilizzare per i cittadini
4. Penseremo e progetteremo con un approccio “mobile first”
5. Valuteremo e sfrutteremo le tecnologie open source
6. Seguiremo moderni modelli di progettazione; utilizzeremo architetture service oriented, sicure, “elastiche” e altamente affidabili
7. Ci baseremo costantemente su dati; applicheremo algoritmi di Machine Learning e tecniche di Intelligenza Artificiale, quando necessari per risolvere problemi complessi
8. Saremo aperti e trasparenti; pubblicheremo documenti che illustrino quello che abbiamo costruito, le decisioni prese, gli errori commessi e i benefici che abbiamo rilevato
9. Avremo una visione di lungo termine, ma identificheremo anche le tappe intermedie che ci permetteranno di offrire rapidamente valore ai cittadini italiani
10. Continueremo ad imparare; non ci limiteremo a questi principi e ne aggiungeremo di nuovi
