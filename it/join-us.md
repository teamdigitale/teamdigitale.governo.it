---
title: Lavora con noi
lang: it
layout: default
permalink: /it/36-content.htm
ref: join-us
menu_position: 5
---
# Lavora con noi

La ["chiamata ai talenti"](https://medium.com/team-per-la-trasformazione-digitale/da-seattle-a-roma-innovazione-cittadini-talenti-b176c3470d95), pubblicata dal Team per la Trasformazione Digitale il 30 settembre scorso, ha permesso di creare l'attuale squadra che ha lavorato alla costruzione del [“sistema operativo” del Paese](https://medium.com/team-per-la-trasformazione-digitale/nuovo-sistema-operativo-paese-competenze-tecnologiche-programmi-be0d71b3f84b). Una serie di componenti fondamentali sui quali creare servizi più semplici ed efficaci per i cittadini, la Pubblica Amministrazione e le imprese, descritta all'interno del [Piano Triennale per la Trasformazione Digitale della Pubblica Amministrazione](https://medium.com/team-per-la-trasformazione-digitale/piano-triennale-trasformazione-digitale-pubblica-amministrazione-linee-guida-design-sviluppo-open-source-a54e27d55be9).

I progetti già avviati dal Team sono diversi, da [PagoPA](https://medium.com/team-per-la-trasformazione-digitale/pagopa-nodo-pagamenti-pubblici-italiani-servizi-pubblica-amministrazione-tecnologia-digitale-faa3d63ea90e), il nodo unico dei pagamenti pubblici italiani che permette già in molti Comuni di pagare tributi, tasse universitarie e mense scolastiche, multe e TARI, ad [ANPR](https://medium.com/team-per-la-trasformazione-digitale/anpr-anagrafe-nazionale-unica-comuni-integrazione-semplificazione-pubblica-amministrazione-e656b8899390) - l’Anagrafe Nazionale della Popolazione Residente - un’unica banca dati nazionale nella quale confluiranno i dati anagrafici di tutti i residenti in Italia e degli italiani residenti all’estero. Inoltre, per promuovere lo sviluppo di servizi pubblici digitali, il Team ha creato [Developers Italia](https://medium.com/team-per-la-trasformazione-digitale/developers-italia-comunita-sviluppatori-servizi-pubblici-digitali-pubblica-amministrazione-57b0cfab4c00) e [Designers Italia](https://medium.com/team-per-la-trasformazione-digitale/designers-italia-comunita-servizi-pubblici-digitali-pubblica-amministrazione-design-thinking-a04cc7ecc3da), le piattaforme di community che mettono a disposizione documentazione tecnica, kit di sviluppo e di design, ambienti di test, guide e un forum.

Il [Piano Triennale](https://pianotriennale-ict.italia.it/) entra ora in una fase esecutiva critica, che richiede ulteriori talenti! Per questo il Team ha deciso di riaprire le candidature a persone entusiaste e super competenti tecnologicamente con comprovata esperienza in Informatica (Software Architecture, Mobile Application Development, Software Open Source, API), in Matematica e Statistica (Modelli Predittivi, Machine Learning), in Product Design, User Experience.

Scriviamo molto spesso in inglese, quindi i candidati devono conoscerlo.

Condividi il nostro [Manifesto](https://medium.com/team-per-la-trasformazione-digitale/da-seattle-a-roma-innovazione-cittadini-talenti-b176c3470d95) dei principi tecnologici e operativi? Allora mandaci la tua candidatura!

Tutte le posizioni aperte sono descritte di seguito in italiano e [qui nella loro versione inglese]({{ site.baseurl }}/en/43-content.htm) (e vi consigliamo di consultarla soprattutto per i ruoli tecnologici, perché nonostante i nostri sforzi di traduzione, il risultato in italiano vi farà sorridere).

Ci hai già mandato la tua candidatura e sei ancora interessato a far parte del Team? Aggiorna il tuo CV e inviacelo nuovamente.

In bocca al lupo!



{% include jobs_accordion.html %}

## Posizioni aperte

{% include jobs_list.html %}

## Posizioni chiuse
{% include jobs_list_archive.html %}

