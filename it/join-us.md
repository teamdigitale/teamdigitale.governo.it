---
title: Lavora con noi
lang: it
ref: join-us
layout: default
permalink: /it/lavora-con-noi
menu_position: 5
last_modified_by_layout: job
redirect_from:
  - /lavora-con-noi
  - /it/36-content.htm
redirect_to: https://innovazione.gov.it/it/amministrazione-trasparente/selezione-del-personale/reclutamento-del-personale/lavora-con-noi/
---
# Lavora con noi

La [“chiamata ai talenti”](https://medium.com/team-per-la-trasformazione-digitale/da-seattle-a-roma-innovazione-cittadini-talenti-b176c3470d95), pubblicata dal Team per la Trasformazione Digitale la prima volta il 30 settembre 2016 e, successivamente, il 3 agosto 2017, ha permesso di creare l’attuale squadra che ha lavorato alla costruzione del [“sistema operativo” del Paese](https://medium.com/team-per-la-trasformazione-digitale/nuovo-sistema-operativo-paese-competenze-tecnologiche-programmi-be0d71b3f84b), una serie di componenti fondamentali sui quali creare servizi più semplici ed efficaci per i cittadini, la Pubblica Amministrazione e le imprese, descritta all’interno del [Piano Triennale per la Trasformazione Digitale della Pubblica Amministrazione](https://medium.com/team-per-la-trasformazione-digitale/piano-triennale-trasformazione-digitale-pubblica-amministrazione-linee-guida-design-sviluppo-open-source-a54e27d55be9).

Il Team ha agito sia attraverso lo sviluppo di programmi esistenti sia attraverso la creazione di nuovi programmi, anche ispirandosi a modelli internazionali di successo*.

E’ intervenuto sulle piattaforme abilitanti in stallo - l’[Anagrafe Nazionale Popolazione Residente](https://teamdigitale.governo.it/it/projects/anpr.htm) (ANPR), la piattaforma di [pagamenti digitali](https://teamdigitale.governo.it/it/projects/pagamenti-digitali.htm) (pagoPA) e di [identità digitale](https://teamdigitale.governo.it/it/projects/identita-digitale.htm) (SPID) - con interventi intensivi per garantirne il rilancio e lo sviluppo, introducendo meccanismi e processi strutturati e reclutando competenze tecnologiche e manageriali specifiche. 

Sono stati avviati nuovi programmi, come quello di razionalizzazione ed efficientamento dei numerosi data center sparsi all’interno della PA centrale e locale e migrazione al Cloud ed ad un numero ristretto di Poli Strategici Nazionali, la [Piattaforma Digitale Nazionale Dati](https://teamdigitale.governo.it/it/projects/daf.htm) (Data & Analytics Framework) per valorizzare i big data della PA, lo sviluppo di un [ecosistema di API](https://teamdigitale.governo.it/it/projects/api.htm) per garantire una più moderna ed efficiente integrazione tra i sistemi tecnologici delle diverse pubbliche amministrazioni. 

Sono state sviluppate le piattaforme collaborative di sviluppo e progettazione dei servizi pubblici digitali [Developers Italia](https://developers.italia.it/) e [Designers Italia](https://designers.italia.it/), che mettono a disposizione documentazione tecnica, linee guida, kit di sviluppo e di design, metodologie di lavoro, ambienti di test, API e un issue tracking system per permettere di contribuire attivamente allo sviluppo delle tecnologie abilitanti del sistema operativo del Paese; [Docs Italia](https://docs.italia.it/), per la raccolta e per la condivisione in consultazione pubblica della documentazione relativa alle tecnologie abilitanti sviluppate; e [Forum Italia](https://forum.italia.it/), la piattaforma dove cittadini, dipendenti pubblici e fornitori di tecnologia possono confrontarsi su diversi temi della trasformazione digitale, condividere informazioni, chiedere e fornire suggerimenti e contribuire con nuove idee.

Il Team negli ultimi mesi si è inoltre dedicato al ripensamento, alla progettazione e al lancio di alcuni servizi che, per loro utilità e frequenza d’uso, hanno importanti ricadute sulla vita dei cittadini (servizi flagship). L’innovazione più dirompente ha riguardato la creazione di [io.italia.it](https://io.italia.it/), l’app con la quale in futuro il cittadino interagirà con la pubblica amministrazione. 

Molti di questi progetti entrano ora in una fase esecutiva critica, che richiede ulteriori talenti! Per questo il Team ha deciso di riaprire le candidature a persone entusiaste e competenti tecnologicamente con comprovata esperienza in Informatica (Software Architecture, Mobile Application Development, Software Open Source, API), in Matematica e Statistica (Modelli Predittivi, Machine Learning), in Service e Product Design, User Experience, e in gestione di processi complessi.

Scriviamo molto spesso in inglese, quindi i candidati devono conoscerlo.

Condividi il nostro [Manifesto](https://medium.com/team-per-la-trasformazione-digitale/da-seattle-a-roma-innovazione-cittadini-talenti-b176c3470d95) dei principi tecnologici e operativi? Allora mandaci la tua candidatura!

Tutte le posizioni aperte sono descritte di seguito in italiano e [qui nella loro versione inglese](https://teamdigitale.governo.it/en/43-content.htm) (e vi consigliamo di consultarla soprattutto per i ruoli tecnologici, perché nonostante i nostri sforzi di traduzione, il risultato in italiano vi farà sorridere).

Ci hai già mandato la tua candidatura e sei ancora interessato a far parte del Team? Aggiorna il tuo CV e inviacelo nuovamente.

In bocca al lupo!

<p class="small">* US Digital Service presso la Casa Bianca (USA) e l’UK Government Digital Service presso il Cabinet Office del Governo UK (UK), nonché il modello estone rappresentato dall’Autorità per il Sistema Informativo Estone.</p>



{% include jobs_accordion.html %}

## Posizioni aperte

{% include jobs_list.html %}

## Posizioni chiuse
{% include jobs_list_archive.html %}

