---
title: Luca Prete
lang: it
permalink: /it/people/luca-prete.html
layout: people
role: Site Reliability Engineer / DevOps Engineer
twitter_user: preteluca
medium_user:
linkedin_url: https://www.linkedin.com/in/lucaprete
ref: luca-prete
parent_ref: team
start_date: 18 marzo 2019
period_provided: fino al 15 settembre 2019
annual_compensation: € 85.000
approved_by_court: Il decreto di nomina è in fase di registrazione presso la Corte dei Conti.
---
Sono nato e cresciuto a Milano, che tuttora adoro e mi riporta con la mente sempre indietro ai ricordi più belli.

I miei primi passi al computer risalgono a quando avevo circa sette anni. Ne è passato di tempo da quei giorni. I problemi da affrontare sono diventati mano a mano più interessanti e intellettualmente appetibili. Da piccole sfide personali decisi di aiutare prima famigliari, poi amici, poi -più professionalmente- aziende.

Con l’arrivo della maggior età apro la mia attività di consulenza. Mi dà autonomia durante gli studi e mi fa velocemente crescere professionalmente.

Nel frattempo mi laureo in Scienze Informatiche all’Università Milano Bicocca.
Grazie al suggerimento di un professore inizio una collaborazione con GARR, la Rete Nazionale dell’Università e della Ricerca. Grazie ai miei mentori mi appassiono sempre più al mondo delle reti, specializzandomi prima in tecnologie per la virtualizzazione, poi in Software Defined Networking.

Durante il periodo trascorso in GARR continuo in parallelo i miei studi e ottengo un Master in Tecnologie Internet, rilasciato dall’Università di Pisa e dal CNR.

Sviluppo software, scrivo articoli, creo community e partecipo a conferenze per divulgare i risultati delle mie ricerche. Lì conosco i maggiori leader internazionali del settore, che mi aprono le porte della Silicon Valley, dove ho trascorso cinque anni.

Durante la permanenza a San Francisco lavoro per Open Networking Foundation: una non-profit con lo scopo di creare software SDN open source di nuova generazione, per controllare le reti di telecomunicazione dei grandi Internet e Service Provider. Arrivo nell’organizzazione a pochi mesi prima dal lancio del suo primo software pubblico. Nell’arco di cinque anni mi sono occupato di tutto: progettazione e sviluppo di software, Quality Assurance, IT, pubbliche relazioni, community, gestione aziendale e molto altro ancora.
La lascio, con un po’ di rammarico, in qualità di responsabile dei deployment delle piattaforme e dell’IT. ONF conta oggi una decina di progetti internazionali di successo e diverse community formate migliaia di utenti ciascuna.
Durante gli anni trascorsi nella Bay Area ho avuto modo di accrescere ulteriormente la mia passione per la tecnologia, lavorando per i più grandi Service Provider mondiali, e rimanendo a stretto contatto con veri e propri eroi dell’informatica.

Durante la mia permanenza negli Stati Uniti, per passione, e forse per tentare anche di colmare la mia distanza con l’Italia, fondo con due care amiche italiane una piccola startup che lega turismo e tecnologia: Tueke.

I cinque anni nella “Bay” sono volati, e per quanto la vita da americano mi abbia soddisfatto, sentivo che fosse arrivato il momento di porvi un termine e di tornare nel Bel Paese. Diversi colleghi italiani in Silicon Valley mi parlano del Team Digitale come un gruppo di eccellenza. Decido quindi di applicare online e da lì a poco vengo ricontattato.
Fin da subito l’idea mi elettrizza: poter tornare in Patria e poter finalmente mettere a frutto le mie conoscenze per un progetto che possa concretamente aiutare tutti i miei connazionali. Per un informatico come me, bisogna anche ammettere che avere la fortuna di lavorare in un ambiente di dimensioni simili a una startup, il cui lavoro impatti in modo diretto la vita di milioni di persone, sia una sfida tanto affascinante, quanto spaventosa. Sfida che mi sono sentito di abbracciare apertamente e con entusiasmo.

Da marzo 2019 sono quindi nella fantastica Roma, dove vivo con mia moglie Patrizia, che mi ha letteralmente sempre seguito in capo al mondo.

Nel tempo libero adoro viaggiare, fare sport (soprattutto correre e fare crossfit), e “ovviamente”... mangiare e bere bene!
