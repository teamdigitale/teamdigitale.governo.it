---
title: Raffaele Lillo
lang: it
permalink: /it/people/10-profile.htm
layout: people
role: Chief Data Officer
is_new: false
twitter_user: lilloraffa
medium_user:
linkedin_url: https://www.linkedin.com/in/raffaelelillo
ref: raffaele-lillo
parent_ref: team
start_date: 24 ottobre 2016
period_provided: fino al 16 settembre 2018
annual_compensation: € 120.000
approved_by_court: 29 novembre 2016
---
Professionalmente mi definirei un “Business Scientist”, appassionato di Machine Learning e Predictive Analytics e interessato alle loro applicazioni in ambito business e management.

Negli ultimi anni ho lavorato negli USA e ho accettato con orgoglio di tornare in Italia per ricoprire il ruolo di Chief Data Officer nel Team per la Trasformazione Digitale.

Sono da sempre un appassionato di programmazione e problem solving, ho studiato tra Roma, Londra, Milano e Chicago: prima la laurea triennale e specialistica in Economia e Finanza presso l’Università LUISS, poi il Master of Science in Econometrics and Mathematical Economics alla London School of Economics, infine MBA tra SDA Bocconi e Northwestern University.

Prima di unirmi al Team Digitale sono stato Director of Advanced Analytics nella divisione Interactive di IGT (di cui fa parte Lottomatica), dove ho lavorato dal 2007. In IGT ho curato lo startup dei team di data scientists per la divisione Interactive e Quants in ambito sports betting. In breve, la mia attività si focalizza nell’utilizzare tecniche di analisi dei dati e machine learning per costruire applicazioni “intelligenti” in grado di mettere i dati al servizio dell’utente.

L’incontro con il Team per la Trasformazione Digitale è stato una scoperta casuale e imprevista (serendipity, direbbero oltreoceano), resa possibile da conoscenze professionali in comune. Dopo una breve conversazione con Diego, mi sono subito appassionato all’idea di creare una startup agile all’interno della complessa macchina della Pubblica Amministrazione italiana.

Fuori dal lavoro, sono: marito di Laura, schermidore, lettore accanito di gialli e, di tanto in tanto, strimpello la chitarra.

