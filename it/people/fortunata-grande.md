---
title: Fortunata Grande
lang: it
permalink: /it/people/fortunata-grande.htm 
layout: people
role: Assistente amministrativo di supporto a pagamenti ed acquisti
twitter_user: 
medium_user: 
linkedin_url:
ref: fortunata-grande
parent_ref: team
start_date: 1 febbraio 2018
period_provided: fino al 15 settembre 2019
pa_compensation_level: assistente amministrativo Area II - fascia economica F3 
approved_by_court: 
---
Sono nata in un piccolo capoluogo di provincia della Calabria, dove mi sono diplomata in Ragioneria nel 1987.

Quasi subito dopo la maturità, ho cominciato a lavorare in uno  studio professionale, collaborando con il commercialista titolare dello stesso.

La vita scorre tranquilla fino al 1994 quando, dopo aver vinto un concorso pubblico, cambio città e comincio a lavorare per l’allora Ministero della Marina Mercantile, presso la Capitaneria di porto di Reggio Calabria, occupandomi principalmente di contabilità e gestione dei processi di pagamento. In questa città, tra l’altro, inizio anche un’altra esperienza, quella di mamma di Simone.

Nel 1999, insieme a mio marito, decidiamo di trasferirci a Roma e inizio a lavorare in quello che nel frattempo era diventato il Ministero delle Infrastrutture e dei Trasporti.

Assegnata alla Direzione Generale per i Sistemi Informativi e Statistici, ho collaborato alla predisposizione e gestione delle procedure di gara nazionali ed europee di acquisto presso la centrale di committenza Consip, in qualità di Punto Istruttore registrato sul sistema MePA. Mi sono inoltre occupata della gestione amministrativo/contabile dei contratti di appalto ed ho accresciuto le mie competenze in materia di contabilità di Stato, specializzandomi nell’utilizzo del sistema di contabilità pubblica “Si.co.ge”.  Durante questo percorso, completo la mia splendida famiglia con la nascita di Chiara.

Alla fine del 2017 vengo a sapere che il Team Digitale è in cerca di un collaboratore amministrativo esperto di Si.co.ge. e, attratta dall’idea di lavorare in un ambiente dinamico e stimolante, presento il mio curriculum.
