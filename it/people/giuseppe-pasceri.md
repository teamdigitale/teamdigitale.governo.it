---
title: Giuseppe Pasceri
lang: it
permalink: /it/people/giuseppe-pasceri.htm
layout: people
role: Technical Project Manager
twitter_user: 
medium_user:
linkedin_url: https://www.linkedin.com/in/pasceri/
ref: giuseppe-pasceri
parent_ref: team
start_date: 27 dicembre 2017
period_provided: 16 settembre 2018
annual_compensation: € 80.000
approved_by_court: Il decreto di nomina è in fase di registrazione presso la Corte dei Conti.
---
La mia passione per il software ed il pensiero computazionale nasce tanti anni fa, quando di anni io probabilmente ne avevo meno di dieci. Una sera mia mamma  tornando a casa mi portò un vecchissimo manuale delle periferiche IBM serie 36 che qualcuno aveva gettato via (non ho mai saputo dove l’avesse recuperato!), sapendo che ero già appassionato di “computer” e quella fu la svolta della mia vita.

Iniziai a risparmiare tutte le paghette, a fare qualche lavoretto ed infine dopo due anni riuscii a metter da parte abbastanza soldi per acquistare il mio primo computer (in realtà mio papà  alla fine mi aiutò un pochino…): un Commodore 64! Non c’erano abbastanza soldi per il registratore che arrivò solo dopo sei mesi e questo mi obbligava a programmare e riprogrammare, perché ogni volta che spegnevo il C64 tutto si perdeva. Fu così che scrissi a 13 anni il mio primo software originale, una sorta di piccolo Photoshop per disegnare cerchi, linee e quadrati (ma riuscii a salvarlo su cassetta eh!)

Tutto diventò professione, già dopo l’orale della maturità iniziai a lavorare per una piccola azienda milanese che scriveva software per l’avveniristico Quaderno Olivetti, ma da li a poco iniziai a occupare di Internet: nel 1996 e realizzai il primo sito Web per una grande azienda internazionale del lusso, con un form di contatto scritto in AWK su protocollo CGI; la mia prima piattaforma di eCommerce la scrissi nel ’98 in Perl e poi,nell’estate del 2000, mi unii a Yahoo! per lavorare al lancio di Yahoo! Shopping, Travel, Auto, Mobile fino al 2007 quando  decisi di cambiare e provare l’avventura nel mondo del gaming all’interno di un’iniziativa targata RCS e Digital Bros.

Nel 2010 poi passai ad eBay, con la quale rilanciai i progetti Kijiji e eBay Annunci, oltre a lavorare a livello internazionale sulle piattaforme globali negli anni seguenti.

Dal 2015 ho fatto parte del management team di Jobrapido, una bella realtà digitale Italiana operante nel mondo del recruiting online a livello globale, poi acquisita da STG (una private equity di Palo Alto) nel 2014 con l’obiettivo di creare un marketplace altamente tecnologico a livello mondiale.

L’opportunità di unirmi al Team Digitale è arrivata nell’autunno del 2017, quando ho conosciuto Diego Piacentini ed altri membri del team durante il primo hackathon organizzato dalla developer community.  Mi hanno convinto della bontà dell’idea e l’importanza di questa missione.

Mi sono laureato con il massimo dei voti al Politecnico di Milano in Ingegneria Informatica, studiando mentre lavoravo, mi sposavo e avevo due fantastiche bambine (Alice e Aurora), senza mai “ridare un esame”:è stata dura ma anche divertente, soprattutto quando nella mia tesi di laurea aggiunsi un capitolo fantasma con il print-out del mio codice per C64 scritto 25 anni prima…
