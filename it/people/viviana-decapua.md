---
title: Viviana De Capua
lang: it
permalink: /it/people/viviana-decapua.htm 
layout: people
role: Funzionario amministrativo di supporto agli acquisti
twitter_user: 
medium_user: 
linkedin_url:
ref: viviana-decapua
parent_ref: team
start_date: 16 marzo 2017 
period_provided: fino al 31 dicembre 2019
pa_compensation_level: funzionario amministrativo Area III - fascia economica F2 
approved_by_court: 
---
Sin da quando ero piccola la cultura e la musica fanno parte della mia vita. Mio nonno, infatti, era un Professore d'orchestra e insegnante al conservatorio e io amo tutto ciò che ha a che fare con l’arte. Sin da ragazzina, essendo molto curiosa, impiegavo la mia paghetta per l’acquisto di libri.
A tutto questo, dopo la maturità classica, si aggiunge la passione per il Diritto. Dopo la Laurea in Giurisprudenza, conseguita all'Università Federico II di Napoli, e l'abilitazione alla professione forense e diversi corsi di alta formazione, studio per arricchire sempre di più le mie conoscenze e competenze. Provo e vinco diversi concorsi.
Nel 2010 partecipo, infatti, alla selezione pubblica presso la Fondazione Teatro di San Carlo di Napoli, diventando, così, il Responsabile dell’Ufficio Affari legali della Fondazione.
In questo stimolante contesto, mi occupo di appalti di beni e servizi, contratti di collaborazione, convenzioni e fondi strutturali Europei. Questa si dimostra un'esperienza unica, sia dal punto di vista lavorativo, sia  umano, a cui si aggiunge la possibilità di vivere appieno la vita del palcoscenico e  di conoscere artisti di fama internazionale.
La mia voglia di esperienza e di nuove avventure mi porta a vincere il concorso con la qualifica di funzionario al Ministero della Difesa e volendo accrescere le mie competenze in materia di appalti e provare da tempo l’esperienza della pubblica amministrazione, decido nel 2014 di mollare tutto convinta che il trasferimento a Roma possa essere per me un'occasione utile e stimolante.
Divento, infatti, Capo della sezione I "contratti nazionali ed esteri" in materia di armamenti terrestri. Tutte le problematiche legate alla gestione amministrativa dei processi sono per me pane quotidiano e, in tale contesto, arricchisco ulteriormente il mio c.v. di nuove e ulteriori competenze.
Nel 2017, decido di propormi come funzionario esperto di acquisti alla Presidenza del Consiglio dei Ministri, a supporto del Commissario Straordinario per l’attuazione dell’Agenda Digitale, affascinata soprattutto dalla possibilità di entrare a far parte di una Struttura neo costituita e con l’impegno e la volontà di contribuire, in fase di start-up, alla trasformazione digitale della pubblica amministrazione in favore dei cittadini, migliorando e semplificando processi amministrativi che in altre pubbliche amministrazioni si danno per consolidati e “immodificabili”.
