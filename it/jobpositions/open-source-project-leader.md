---
title: Open Source Project Leader
lang: it
permalink: /it/jobpositions/open-source-project-leader.htm
jazz_url: https://teamdigitale.applytojob.com/apply/DllmTtP8ft/2-Open-Source-Project-Leader
iframeheight: 700
layout: job
is_new: true
ref: open-source-project-leader
parent_ref: join-us
---

### Descrizione e responsabilità
Il Team per la Trasformazione Digitale è alla ricerca di 2 Open Source Project Leader.

Le figure ricercate saranno responsabili di coordinare e dirigere lo sviluppo di diversi progetti open source pubblicati sulla piattaforma [Developers Italia](https://developers.italia.it/) nonché di gestire la relazione con le Pubbliche Amministrazioni e la comunità degli sviluppatori disposti a contribuire alla piattaforma. 
I profili inoltre pubblicheranno la roadmap dei progetti condivisi su [Developers Italia](https://developers.italia.it/), coordineranno gli sviluppatori della community pronti a contribuire, verificheranno i loro progressi, eseguiranno test di qualità sul codice prodotto (code review, controlli sulla documentazione, monitoraggio della continuous integration), e in generale assicureranno che i progetti siano sempre attivi.
Le figure tracceranno il progresso di implementazioni parallele eseguite in diversi linguaggi di programmazione e cercheranno di mantenere la parità di funzionalità tra di esse, di assicurare API simili e aggiornamenti uniformi.

Siamo alla ricerca di talenti con una solida esperienza nello sviluppo open source e nelle comunità collaborative.



### Qualifiche chiave
- Esperienza come contributor o maintainer di progetti open source
- Padronanza di Git SCM e della piattaforma GitHub, incluso il GitHub flow
- Capacità di assicurare un forte controllo sulla qualità del software: code reviews, pair programming, assessment
- Esperienza nell'integrazione e nell'analisi di strumenti e librerie software
- Esperienza di lavoro in ambienti con molteplici stack tecnologici: PHP, Java, Ruby, Python, .NET
- Esperienza nella scrittura di documentazione relativa a codice sorgente
- Esperienza con le procedure di test automatico e piattaforme di continuous integrations quali: TravisCI, CircleCI, Jenkins
- Esperienza nello sviluppo web - inclusa l'analisi di vulnerabilità front end e web
- Conoscenza delle architetture applicative e del design orientato agli oggetti
- Esperienza nella comprensione di larghe e complesse basi di codice, incluse tecniche di API design e versioning per facilitare la pulizia e la manutenibilità del codice
- Esperienza nel design di API e protocolli di messaging
- Eccellenti doti di comunicazione, presentazione, relazione interpersonale, ragionamento analitico, capacità di comunicare concetti complessi in maniera chiara
- Esperienza nella leadership, direzione e mentorship di un team di ingegneri software


### Formazione
- Laurea in Ingegneria, Informatica o affine con almeno cinque anni di esperienza come contributore o maintainer di progetti open source oppure, in assenza di laurea, almeno sette  anni di esperienza come contributore o maintainer di progetti open source
- Ottima conoscenza della lingua inglese


