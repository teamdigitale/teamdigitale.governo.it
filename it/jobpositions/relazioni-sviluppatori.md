---
title: Relazioni Sviluppatori
lang: it
permalink: /it/jobpositions/relazioni-sviluppatori.htm
layout: job
ref: relazioni-sviluppatori
archived: true
parent_ref: join-us
---

### Descrizione e responsabilità
Il Team per la Trasformazione Digitale è alla ricerca di un esperto in Relazioni Sviluppatori per gestire tutte le attività che riguardano gli sviluppatori.

Vogliamo completamente cambiare come gli sviluppatori lavorano con la Pubblica Amministrazione in Italia. Questa figura sarà al centro di questa trasformazione e rappresenterà tutte le nostre attività davanti agli sviluppatori italiani ed esteri. Sarà responsabile della gestione della comunità di sviluppatori aiutandoli ad avere successo nella creazione di applicazioni Web e mobili innovative e all’avanguardia che utilizzano le piattaforme ed API che verrano create. Guiderà la creazione di un ricco ecosistema che ruota intorno all’open source utilizzando servizi quali GitHub per la gestione delle applicazioni e delle piattaforme digitali create dal Team per la Trasformazione Digitale.

Siamo alla ricerca di una figura con comprovata esperienza nel costruire relazioni con le comunità di sviluppatori dotata di forte esperienza tecnica e contributor di progetti open source

### Qualifiche chiave
- Forte esperienza nel creare comunità di sviluppatori nel costruire applicazioni di terze parti e API ed aiutare sviluppatori esterni ad utilizzare software open source, API e piattaforme software di terze parti.
- Forte esperienza nel coordinare ed eseguire programmi di formazione e supporto online e offline alle community di sviluppatori. Questo include la partecipazione ad eventi globali dedicati agli sviluppatori anche su prodotti di terze parti, così come aver gestito l’organizzazione e gestione di eventi locali, blog di sviluppatori e canali di social networking. Esperienza nell’ottenere grande visibilità a titolo personale, tenendo presentazioni e/o parlando ad eventi di terzi, e relazionandosi attivamente con entità governative locali e regionali, università e reti business e di start-up
- Esperienza nel gestire relazioni e promuovere la creazione di comunità formali e informali di sviluppatori e partecipare agli incontri con community di sviluppatori e di business, anche promuovendo tecnologie di terzi
- Solida esperienza in architettura software, sviluppo di applicazioni mobile e web, e nell’uso dei più comuni linguaggi di programmazione (HTML/Javascript, Phyton/C++/Ruby, PHP) e ambienti di sviluppo mobile (Android, iOs, ...) e architetture dei servizi Web (REST, WebSockets, JSON, ecc.)
- Forte esperienza e conoscenza delle più importanti comunità di sviluppatori Open Source e degli strumenti di condivisione della codebase quali GitHub
- Eccellenti doti comunicative, di presentazione, interpersonali, analitiche e abilità di comunicare chiaramente concetti complessi

### Formazione
- Master of Science degree in Informatica o affine con oltre dieci anni di esperienza in ingegneria software, sviluppo di applicazioni mobile e web, open software e API, nell’uso di Github e strumenti affini per canali di condivisione di open software
- Ottima conoscenza della lingua inglese 
