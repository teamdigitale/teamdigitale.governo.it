---
title: Funzionario Amministrativo di supporto agli Acquisti (di ruolo nella pubblica amministrazione centrale o locale)
lang: it
permalink: /it/jobpositions/funzionario-amministrativo-supporto-acquisti.htm
jazz_url: 
archived: true
layout: job
parent_ref: join-us
---

### Descrizione e responsabilità
Il Team per la Trasformazione Digitale è alla ricerca all’interno della pubblica amministrazione, anche in posizione di comando, distacco, fuori ruolo o altro analogo istituto previsto dai rispettivi ordinamenti, di un funzionario amministrativo di supporto alla struttura per le procedure di acquisto di beni e servizi.

Siamo alla ricerca di candidati estremamente motivati, con grande esperienza all’interno di uffici amministrativi della pubblica amministrazione, in particolare nella gestione degli atti e delle procedure relative alle attività di acquisto di beni e servizi. 


### Qualifiche chiave
- conoscenza ed esperienza delle metodologie previste dall’ordinamento per l’acquisizione di beni e servizi
- approfondita conoscenza del quadro regolatorio nazionale e comunitario in materia di appalti delle pubbliche amministrazioni, della giurisprudenza civile, amministrativa e contabile e degli orientamenti delle Autorità indipendenti competenti in materia
- conoscenza dell’organizzazione e del funzionamento delle pubbliche amministrazioni e della normativa in materia di contabilità pubblica
- conoscenza della normativa anticorruzione e della trasparenza amministrativa
- conoscenza dell’utilizzo del Sistema di contabilità generale dello Stato (Sicoge)

### Formazione
- Laurea con almeno 5 anni di esperienza in ambienti e uffici amministrativi appartenenti all’ambito pubblico / istituzionale 
- Comprovata esperienza nell’utilizzo di tools tradizionali e capacità di apprendere velocemente le modalità di utilizzo di tools moderni.
