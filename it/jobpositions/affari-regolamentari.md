---
title: Affari regolamentari nazionali ed europei
lang: it
permalink: /it/jobpositions/affari-regolamentari.htm
layout: job
ref: affari-regolamentari
archived: true
parent_ref: join-us
---

### Descrizione e responsabilità
Il Team per la Trasformazione Digitale è alla ricerca di un professionista con una comprovata esperienza in affari regolamentari nazionali ed europei.

Questa figura sarà responsabile dell’analisi del quadro normativo e legislativo nazionale ed europeo che guida le azioni del governo per la realizzazione dell’Agenda Digitale. Sarà anche responsabile dell’identificazione di specifici e mirati interventi normativi e regolatori e/o loro modificazioni necessari per l’attuazione della strategia di innovazione e crescita digitale del Governo Italiano.

Questa figura gestirà le relazioni con le altre istituzioni nazionali, europee e internazionali che giocano un ruolo nelle politiche dell’innovazione, nella regolazione ed esecuzione dell’Agenda Digitale così come con tutte le istituzioni indipendenti che giocano un ruolo chiave nel settore digitale. Si farà promotore della corretta applicazione del quadro normativo in vigore. Questo è anche il ruolo che rappresenterà il Team per la Trasformazione Digitale nelle iniziative e nelle tavole rotonde istituzionali a livello nazionale ed europeo.

Il professionista che stiamo cercando deve avere un’esperienza di oltre dieci anni, maturata anche in ambito accademico, nelle materie dell’informatica giuridica, privacy, proprietà intellettuale, commercio elettronico, e-procurement, amministrazione digitale e egov.

Il profilo professionale in questione deve, inoltre, essere autore di articoli e pubblicazioni nelle predette materie e/o essere riconosciuto nella comunità scientifica e istituzionale nazionale ed europea come esperto di comprovata competenza.

L’esperto che stiamo cercando deve, inoltre, aver già partecipato a commissioni per la redazione di norme e regolamenti di settore e, più in generale, connesse all’attuazione delle politiche dell’Agenda Digitale.

### Qualifiche chiave
- Approfondita conoscenza della legislazione nazionale ed europea in ambito ICT
- Elevata conoscenza del diritto dell’informatica e delle nuove tecnologie nonché del diritto alla privacy, della proprietà intellettuale e delle materia giuridiche connesse all’e-procurement pubblico
- Esperienze e competenze ultradecennali nella stesura di bozze di atti normativi e regolamentari e nella revisione di documenti legislativi nonché grande conoscenza del processo legislativo
- Profonda conoscenza delle politiche sull’innovazione nazionali, europee e internazionali
- Forte conoscenza delle relazioni istituzionali nazionali ed europee nell’ambito dell’ICT ed elevata attitudine nella redazione di documenti istituzionali e drafting di atti normativi 

### Formazione
- Master o dottorato di ricerca in informatica giuridica e diritto delle nuove tecnologie (o titoli e specializzazioni accademiche equivalenti)
- Almeno quindici anni di esperienza nel settore pubblico o privato nelle materie oggetto dell’attività che andrà a svolgere
- Ottima conoscenza della lingua inglese
