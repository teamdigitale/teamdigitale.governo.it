---
title: Assistente Tecnico e Coordinatore delle attività
lang: it
permalink: /it/jobpositions/assistente-tecnico.htm
layout: job
ref: assistente-tecnico
archived: true
parent_ref: join-us
---

### Descrizione e responsabilità
L’Assistente Tecnico (TA) e coordinatore delle attività è un ruolo di grande visibilità, che funge da punto di contatto e connessione su diversi argomenti di policy e tecnologici tra il Team per la Trasformazione Digitale e i vari ministeri, comitati, enti e interlocutori che giocano un ruolo nell’innovazione tecnologica del Paese.

L’Assistente Tecnico ha un ruolo operativo volto a facilitare le attività quotidiane del Commissario e di rendere fluidi i processi del team così da permettere al Team per la Trasformazione Digitale di essere più efficace.

Di seguito una lista di alcuni degli specifici compiti dell’Assistente Tecnico, tali da assicurare che le attività del Commissario siano concentrate sui progetti di maggiore importanza e prioritari:

- definire gli ordini del giorno settimanali, mensili per gli incontri e per le attività di revisione dei progressi
- gestire il calendario di incontri per assicurare che gli argomenti e i punti più importanti vengano trattati e analizzati approfonditamente, occupandosi in particolare anche della qualità dei documenti e della scelta delle persone coinvolte
- implementare processi atti ad assicurare l'effettiva realizzazione delle attività individuate e assegnate duranti gli incontri
- raccogliere commenti sugli incontri
- partecipare agli incontri in rappresentanza del Commissario
- gestire la priorità di particolari comunicazioni via email e gestire i relativi follow-up
- gestire l’interazione con il Presidente del Consiglio e di altri Ministri in generale
- creare contenuti per aggiornamenti periodici sia interni che esterni attraverso presentazioni
- identificare metriche e monitorare i progressi dei progetti in capo al Team per la Trasformazione Digitale
- identificare problemi e anomalie oppure processi che necessitino di miglior documentazione o di un maggior presidio

Più in generale, l’Assistente Tecnico e Direttore Operativo supporterà il Commissario nell’identificazione di problematiche e opportunità chiave nonché potenziali soluzioni e ne guiderà le implementazioni

Il candidato ideale dovrà:
- confrontare le attività di uffici simili in altre nazioni guida, stabilendo le best practice e identificando differenze e lacune
- scoprire ed analizzare trend, soluzioni straordinarie (rivoluzionarie o lasciamo disruptive), nuove tecnologie che possano rappresentare opportunità strategiche per l’Agenda Digitale
- identificare i principali interlocutori del settore

### Qualifiche chiave
-Almeno due anni di esperienza nelle relazioni con senior executive e/o rappresentanti politici di alto livello
- Comprovata esperienza di successo nel muoversi e operare in situazioni in divenire
- Comprovata esperienza di successo nel condizionare rappresentanti di altre organizzazioni (o rappresentanti di funzioni diverse nella propria organizzazione) al fine di raggiungere gli obiettivi del progetto

### Formazione
- Titolo di studio avanzato (dottorato di ricerca o Master of Science degree) in una disciplina quantitativa (preferenza in Informatica ma qualsiasi tipo di disciplina scientifica è ben accetta)
- Studi e/o occasioni di lavoro internazionale
- Ottima conoscenza della lingua inglese
