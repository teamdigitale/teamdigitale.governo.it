---
title: Cittadinanza digitale
lang: it
permalink: /it/projects/cittadinanza-digitale.htm
layout: project
ref: cittadinanza-digitale
parent_ref: projects
people: [federico-feroldi]
toc: true
timeline:
  - period: Novembre 2017
    title: Rilascio API Comunicazioni e Preferenze (versione beta)
  - period: Gennaio 2018
    title: Rilascio API Comunicazioni e Preferenze (produzione)
    status: todo
  - period: Gennaio 2018
    title: Rilascio applicazione di Cittadinanza Digitale (versione beta)
    status: todo
---

### In breve

La Cittadinanza Digitale ha l'obiettivo di rendere più semplice e familiare
l'interazione tra i cittadini e la Pubblica Amministrazione, disegnando i
servizi digitali attorno al cittadino ed alle sue informazioni.

Attraverso una piattaforma aperta di componenti condivise su cui costruire i
servizi digitali, creeremo un'esperienza che seguirà il cittadino
nell'interazione con i servizi locali e nazionali, come se fosse un'unica
grande casa digitale.

L'obiettivo è quello di fornire un modo più semplice e familiare da parte della
Pubblica Amministrazione di comunicare con i cittadini, notificare atti,
ricordare scadenze, condividere informazioni e documenti attraverso
un'interfaccia costruita sul cittadino.

### Il ruolo del Team

Il Team Digitale ha subito intrapreso un percorso di comunicazione della
visione e di coordinamento e allineamento di tutte le iniziative già nate o in
fase di progettazione, con l'obiettivo di creare un unico ecosistema di
componenti nazionali e condivisi.

Il Team per la Trasformazione Digitale, insieme ad AgID sta sviluppando alcune
delle iniziative fondamentali per la realizzazione della Cittadinanza Digitale:

#### Le API di comunicazione e gestione preferenze

L'API di gestione delle preferenze che permetterà al cittadino di gestire in
modo centralizzato tutte le informazioni associate al suo profilo di cittadino
digitale. Queste informazioni rendono possibile creare servizi digitali
personalizzati (canali di comunicazione, preferenza di lingua, impostazioni di
privacy, ecc…).

Le API di comunicazione forniscono un unico canale che la Pubblica
Amministrazione può usare per inviare comunicazioni, avvisi e scadenze al
cittadino. Questo sistema di comunicazione è a sua volta integrato con l'API
di gestione delle preferenze, per permettere ai servizi di comunicare con i
cittadini sulla base delle informazioni di preferenza.

Le API sono sviluppate come open source, sia il backlog delle attività che il
codice sono accessibili liberamente:

*   [backlog delle attività di sviluppo](https://www.pivotaltracker.com/n/projects/2088623)
*   [codice architetturale](https://github.com/teamdigitale/digital-citizenship)
*   [codice delle API](https://github.com/teamdigitale/digital-citizenship-functions)
*   [documentazione per l'utilizzo delle API](https://teamdigitale.github.io/digital-citizenship/)

Per favorire la discussione e il confronto, e per incoraggiare la partecipazione
di tutti gli attori coinvolti nei progetti abbiamo creato un [forum](https://forum.italia.it/c/piano-triennale/piattaforme-abilitanti).

#### L'applicazione per di Cittadinanza Digitale

Un'applicazione progettata per soddisfare i bisogni del cittadino, fornendo un
luogo digitale di accesso all'esperienza di Cittadinanza Digitale.

Inoltre l'applicazione di Cittadinanza Digitale vuole essere un banco di prova
per sperimentare l'integrazione cone le piattaforme abilitanti, fornendo un'
implementazione di riferimento a tutte le Pubbliche Amministrazioni che vogliono
sviluppare servizi digitali.

L'applicazione e le sue componenti sviluppate come open source, sia il backlog
delle attività che il codice sono accessibili liberamente:

*   backlog delle attività di sviluppo: [app mobile](https://www.pivotaltracker.com/n/projects/2048617)
    e [API proxy](https://www.pivotaltracker.com/n/projects/2116794)
*   codice: [app mobile](https://github.com/teamdigitale/italia-app)
    e [API proxy](https://github.com/teamdigitale/italia-backend)

### Benefici

#### Per i Cittadini

*   accedere all’archivio delle comunicazioni con la PA
*   gestire i contatti di recapito da un punto di accesso centrale
*   gestire avvisi in modalità «integrata» (es. effettuare pagamenti o segnare
    delle scadenze nel proprio calendario)

#### Per le Amministrazioni

*   inviare comunicazioni elettroniche utilizzando solo il codice fiscale (senza
    dover chiedere l’indirizzo di contatto ai cittadini)
*   non doversi occupare della gestione e dell’aggiornamento dei contatti
*   dare maggiore autorevolezza alle proprie comunicazioni
*   comunicare scadenze e facilitare i pagamenti di tributi
*   recuperare lo stato di inoltro e di lettura della comunicazione

{% include project_timeline.html %}

### Media

Per ogni richiesta di contatto da parte di media e giornalisti il punto di
riferimento è l'ufficio stampa e comunicazione del Team per la Trasformazione
Digitale.

{% include ipress.html %}
<div id="content-ipress" data-key="01e87bed-f52e-4d6d-af32-c4ea59fd300a" data-lang="it" data-size="100" data-tag="5"></div>
<script type="text/javascript" src="/js/ipress.js"></script>
