---
title: Data & Analytics Framework (DAF)
lang: it
permalink: /it/projects/daf.htm
layout: project
ref: daf
parent_ref: projects
parent_menu: projects
people: [raffaele-lillo, fabiana-lanotte, alessandro-ercolani, david-greco, giovanni-ruggiero, fabio-fumarola, maria-claudia-bodino, simone-piunno]
toc: true
medium_tag: big-data
forum_category: 'daf'
forum_limit: 3
twitter_tag: daf
tweetdeck_id: 913428915095576576
timeline:
  - period: Gennaio 2017
    title: Fase di inizio del progetto
    desc: Il progetto DAF inizia a prendere forma con la creazione all'interno del TEAM del gruppo di lavoro sui dati
  - period: Aprile 2017
    title: Inizio sviluppo su infrastruttura SPC cloud
    desc: Inizio del lavoro di creazione dell'architettura Big Data su cloud SPC lotto 1. Apertura delle repositories come software open source scaricabili al link github.com/teamdigitale/daf
  - period: Giugno-Dicembre 2017
    title: Ingestione dei dati nel DAF - Fase sperimentale
    desc: Definizione delle basi di dati da inserire nel progetto in fase sperimentale e messa in esercizio delle procedure di estrazione e ingestione. Definizione dei rapporti tra il gestore del DAF e le PA aderenti all’iniziativa.
  - period: Dicembre 2017
    title: Definizione e realizzazione del piano di sviluppo della fase di sperimentazione del Data & Analytics Framework
    desc: Individuazione del modello di governance del DAF e delle PA che faranno parte della fase di sperimentazione. Definizione dell’architettura della piattaforma e della sua roadmap di evoluzione. Definizione dei casi d’uso per lo sviluppo di servizi per Pubbliche amministrazioni, cittadini e imprese.
  - period: Dicembre 2018
    title: Istituzionalizzazione del DAF
    desc: Il DAF diventa una piattaforma istituzionale prima attraverso l'articolo 50-ter del CAD che definisce la Piattaforma Nazionale Digitale Dati e successivamente con il Decreto 14 dicembre 2018 n. 135 che conferisce il progetto ad una nuova società che sarà costituita presso la Presidenza del Consiglio.
    status: done
  - period: Dicembre 2019
    title: Messa in Produzione del DAF
    desc: Il Team digitale predispone le procedure atte al subentro del futuro owner del DAF che gestirà l’operatività e l’evoluzione del progetto. L’owner del DAF curerà le interazioni con le PA per definire piani di inclusione delle relative basi di dati e casi d’uso. Le PA di volta in volta coinvolte definiranno le modalità di ingestione dei dati e utilizzo del DAF consone alle proprie attività.
    status: todo
---

### In breve

Niente più silos privati di questa o quella amministrazione, i dati pubblici sono un bene comune e una risorsa preziosa per il Paese che, come un giacimento petrolifero, può essere esplorata e minata per estrarre valore. Vogliamo una nuova interfaccia all’interno della quale singole amministrazioni comunichino e condividano tra loro dati e API in maniera libera e aperta, permettendo la nascita di servizi e data application nuovi e prima impensabili realizzati sui bisogni del cittadino. Ovviamente nel massimo rispetto delle norme di privacy e nella piena sicurezza tecnologica.

La recente riforma del Codice Amministrazione Digitale (CAD) recepisce il DAF all'art. 50-ter, introducendo la Piattaforma Digitale Nazionale Dati (PDND). PDND è quindi la denominazione istituzionale al progetto DAF, precedentemente introdotto nel Piano Triennale per l'Informatica 2017-2019. Come previsto dalla norma, stiamo lavorando insieme al MEF per preparare il DPCM di attuazione, e definire la governance finale del progetto.

#### Vantaggi per le Pubbliche Amministrazioni e i cittadini

Il Data & Analytics Framework (DAF) ha l'obiettivo di migliorare e semplificare l'interoperabilità e lo scambio dei dati pubblici tra PA, standardizzare e promuovere la diffusione degli Open Data, ottimizzare i processi di analisi dati e generazione di sapere. L’idea è quella di aprire il mondo della Pubblica Amministrazione ai benefici offerti dalle moderne piattaforme per la gestione e l’analisi dei Big Data. Grazie alle tecnologie Big Data sarà possibile operare lungo tre direttrici principali:

* Amplificare sensibilmente il valore del patrimonio informativo della PA mediante la predisposizione e l’uso di strumenti di analisi finalizzati a sintetizzare conoscenza per i decision makers, e diffusione di informazioni verso cittadini e imprese.
* Ottimizzare lo scambio dei dati tra le PA e la diffusione degli Open Data, minimizzando i costi transattivi per l'accesso e l'utilizzo dei dati.
* Favorire l'analisi e la gestione dei dati da parte di team di data scientist in seno alle PA, al fine di migliorare la conoscenza dei fenomeni descritti dai dati e sviluppare applicazioni "intelligenti", nonché condurre iniziative utili a promuovere attività di ricerca scientifica su tematiche applicative di interesse per la PA.

<div class="videoWrapper">
<iframe width="560" height="315" src="https://www.youtube.com/embed/X2Sg-KauY6I" frameborder="0" allow="autoplay; encrypted-media" allowfullscreen></iframe>
</div>


#### Link utili
* [Il DAF nel Piano Triennale 2017-2019](https://docs.italia.it/italia/piano-triennale-ict/pianotriennale-ict-doc/it/2017-2019/doc/09_data-analytics-framework.html)
* [Scopri gli aspetti tecnici su Developers Italia](https://developers.italia.it/it/daf/)
* [Piano di sviluppo del DAF](https://docs.italia.it/italia/daf/daf-piano-di-sviluppo/) (in fase di revisione)
* [Basi di dati chiave](https://docs.italia.it/italia/daf/pianotri-elencobasidatichiave/)


{% include medium_project.html %}

### Forum

DAF è un progetto di rilevanza nazionale. Per favorire la discussione e il confronto, e per incoraggiare la partecipazione di tutti gli attori coinvolti nel progetto abbiamo creato [un forum](https://forum.italia.it/c/daf).

{% include forum.html %}

### Media
Per ogni richiesta di contatto da parte di media e giornalisti il punto di riferimento è l'[ufficio stampa e comunicazione del Team per la Trasformazione digitale](https://teamdigitale.governo.it/it/contatti).

{% include project_timeline.html %}
