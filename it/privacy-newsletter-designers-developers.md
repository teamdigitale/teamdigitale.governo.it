---
title: Informativa privacy - Newsletter Designers Italia e Developers Italia
lang: it
ref: privacy-designers-developers
permalink: /it/privacy-newsletter-designers-developers.htm
layout: default
last_modified_by_layout: project
sitemap: false
index: no-index
---

<h2>Informativa privacy - Newsletter Designers Italia e Developers Italia</h2>

La presente informativa viene resa ai sensi dell'art. 13 del Regolamento 2016/679 (GDPR) ed è relativa ai dati personali trattati nell’ambito dell’invio di newsletter relative ai progetti Designers Italia e Developers Italia.

Le newsletter di entrambi i progetti sono distribuite via e-mail - in automatico e gratuitamente - a quanti fanno richiesta di riceverla, compilando il form presente alla pagina [https://designers.italia.it/contatti/](https://designers.italia.it/contatti/) (Designers Italia) e [https://developers.italia.it/](https://developers.italia.it/) (Developers Italia).

I dati gestiti per la fornitura del servizio sono:

- gli indirizzi e-mail forniti dagli utenti al momento dell’iscrizione;
- statistiche anonime di lettura e apertura di ciascun messaggio. 

I dati raccolti vengono utilizzati con strumenti informatici e telematici automatizzati, messi a disposizione da un fornitore esterno, al solo fine di erogare il servizio richiesto. Per tale ragione saranno conservati esclusivamente per il periodo in cui il servizio sarà attivo. 

Titolare del trattamento dei dati è il Commissario Straordinario per l'attuazione dell'Agenda Digitale, con sede in Palazzo Verospi Via della Impresa, 90 00186 Roma - Italia, email [teamdigitale@governo.it](mailto:teamdigitale@governo.it), che agisce tramite la sua struttura di supporto (di seguito congiuntamente il “[Team per la trasformazione digitale](https://teamdigitale.governo.it/)” o anche solo il “Team digitale”).

Il Team digitale ha nominato un proprio Responsabile della Protezione dei dati, ai sensi dell’art. 37 del Regolamento UE 2016/679, che può essere contattato al seguente indirizzo: [dpo@teamdigitale.governo.it](mailto:dpo@teamdigitale.governo.it).



La base giuridica di tale trattamento è da rinvenirsi nei compiti istituzionali affidati a entrambe le strutture, volti a favorire la conoscenza, lo sviluppo e la diffusione degli strumenti per l’attuazione dell’agenda digitale, nel caso specifico a fornire informazioni e aggiornamenti sui progetti Designers Italia e Developers Italia, gestiti in collaborazione, per rendere più efficienti i servizi pubblici digitali.

Tutti i dati raccolti saranno trattati esclusivamente dal personale e dai collaboratori del Team digitale autorizzati a tale scopo o delle imprese espressamente nominate come responsabili del trattamento (ad es. per esigenze di manutenzione tecnologica del servizio di invio).

Gli iscritti alla newsletter hanno il diritto di ottenere, nei casi previsti, l’accesso ai dati personali, la rettifica e la cancellazione degli stessi, la limitazione del trattamento o di opporsi al trattamento (articoli 15 e successivi del Regolamento UE 2016/679). L’apposita istanza deve essere presentata contattando il Responsabile della protezione dei dati presso il Team digitale ai contatti:

Responsabile della protezione dei dati
Team per  la trasformazione digitale
Palazzo Verospi Via della Impresa, 90 00186 Roma - Italia
[dpo@teamdigitale.governo.it](mailto:dpo@teamdigitale.governo.it)

Gli interessati che ritengono che il trattamento dei dati personali a loro riferiti effettuato attraverso questo servizio avvenga in violazione di quanto previsto dal Regolamento 2016/679 (GDPR) hanno il diritto di proporre reclamo al Garante per la protezione dei dati personali, come previsto dall'art. 77 del Regolamento stesso, o di adire le opportune sedi giudiziarie (art. 79 del Regolamento).

 
Cancellazione dal servizio
--------------------------

Ciascun utente può gestire o cancellare autonomamente l’iscrizione dalla newsletter premendo gli appositi bottoni “gestisci iscrizione” e “cancella iscrizione”, in fondo al testo di ogni mail ricevuta. 
